الفرونت اند هو من اكتر مجالات البرمجه انتشارا بسبب سهوله تعلمه في البدايه
و معظمنا هنا نعرف بعض بسببه. لكن فيه ناس كتير مشتته و مش عارفه الخريطه اللي المغروض تمشي عليها و تتعلم ازاي. و ايه الطريق السليم
ف البوست ده هيكون عباره عن رودماب او خريطه لتعلم الفرونت اند باستخدام React من اول ما تبدأ لحد ما تكون مميز عن غيرك ان شاء الله.
--
البوست ده هيكون طويل و هحاول يكون فيه كل المعلومات و الطرق اللي انت محتاجها و انت بتتعلم بالتفصيل عشان متتوهش
يعني مش هقولك ايه هي التقنيات اللي انت هتتعلمها بس، لكن هقولك كمان ايه التطبيقات اللي هتعملها و امتى تعرف انك خلصت و تقدر تروح على الخطوه اللي بعدها.
و هحدث البوست دوريا او كل ما يكون فيه حاجه شايف انها محتاجه تتعدل او حاجه اتغيرت عموما
--
مبدأيا انا هتعامل معاك انك شخص مذاكر الاساسيات، زي الخوارزميات و هياكل البيانات الخ
لو مذاكرتش الاساسيات و محتاج تعرف عنها اكتر او تعرف تتعلمها منين، ف ده بوست عظيم عن الأساسيات اللي لازم تعرفها قبل ما تبدأ تتعلم الفرونت إند.

هحطه في اول كومنت عشان الفيسبوك مش بيزعل من روابط البوستات التانيه
أنصحك تروح تشوفه الأول، وهتلاقي فيه كل اللي محتاجه عشان تأسس نفسك كويس. بعد ما تخلص من الأساسيات، تعال هنا وهتلاقي كل اللي يساعدك تتعلم الفرونت إند خطوة بخطوة -- أهم نقطه بقا

    "يَا أَيُّهَا الَّذِينَ آمَنُوا اصْبِرُوا وَصَابِرُوا وَرَابِطُوا وَاتَّقُوا اللَّهَ لَعَلَّكُمْ تُفْلِحُونَ"

بما انك اختارت مجال السوفتوير عموما لازم تبقا مقتنع ان المجال العائد بتاعه حلو اه، لكن طويل، و لازم يبقا نفسك انت كمان طويل و تصبر على طلب العلم عشان ربنا يكرمك و يوفقك.
--
اقتنعت خلاص؟ يلا بينا بسم الله كل تقنيه هتكون متقسمه الى مجموعة من الاجزاء

    جزء اسم التقنيه
    جزء فيه الوصف
    جزء فيه المصادر
    جزء فيه التطبيقات
    جزء فيه الادوات الاضافيه
    جزء هقولك فيه امتى تعرف انك جاهز تدخل على الخطوه الجايه

و كل تقنيه و التانيه هيكون فيه بينهم فاصل
➖➖➖➖➖➖➖➖➖➖➖➖➖➖➖➖➖➖➖➖
# اسم التقنية
Introduction to web and the internet
# الوصف
قبل ما تبدأ في اي مجال ليه علاقة بالويب لازم يكون عندك خلفيه ازاي الانترنت و المتصفح بيشتغلو عشان 99% من شغلك هيكون معاهم
# المصادر

    عربي

https://www.youtube.com/watch?v=99yxGabo-XE

    انجليزي

https://youtu.be/zN8YNNHcaZc?si=bgsd7qIS_15MzWQ6
# هتعرف انك خلصت لو

    فهمت الفرق بين ال http و ال https
    عرفت انواع ال requests المختلفه زي get, put, delete الخ
    عرفت يعني ايه DNS
    عرفت يعني ايه IP
    عرفت عناصر الرابط زي sub-domain, domain, routes, query parameter الخ

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    HTML

# الوصف
دي بداية الطريق و محو الأمية زي ما بيقولو باستخدام ال html هتقدر انك تبني هيكل الموقع و البنية بتاعته
# المصادر

    عربي

https://www.youtube.com/watch?v=6QAELgirvjs...

    انجليزي

https://www.youtube.com/watch?v=kUMe1FH4CHE
# التطبيقات

    تكليفات على html

https://elzero.org/category/assignments/html-assignments/
# هتعرف انك خلصت لو

    فاهم الفرق ما بين العناصر المختلفه زي head, body, section الخ
    فاهم ال semantic elements
    عارف الفرق مابين ال class و ال id
    عارف ال best practices و ازاي تبني structure بطريقة سليمة

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    CSS

# الوصف
بأستخدام ال css هتقدر انك تتحكم في شكل و تصرفات الموقع بتاعك و تضيف اكتر من effect و transition على اي عنصر ال css هي المسئولة عن تحويل هيكل الموقع (html) الى موقع ملفت و جذاب للمستخدم
# المصادر

    عربي

https://www.youtube.com/watch?v=X1ulCwyhCVM...

    انجليزي

https://www.youtube.com/watch?v=OXGznpKZ_sA
# التطبيقات

    تكليفات على css

https://elzero.org/category/assignments/css-assignments

    ال 4 تطبيقات على html, css من قناة م اسامة الزيرو بالترتيب

https://www.youtube.com/watch?v=MBq8ZFEIIaQ...
https://www.youtube.com/watch?v=7_USXxmn7DM...
https://www.youtube.com/watch?v=lXVP3rDH9EU...
https://www.youtube.com/watch?v=4OGWPn-Q__I...
# أدوات اضافية

    لعبة flexbox zombies للتطبيق على flex box

https://mastery.games/flexboxzombies/

    تحديات متنوعة على css

https://cssbattle.dev/

    لعبة grid garden للتطبيق على grid

https://cssgridgarden.com/
# هتعرف انك خلصت لو

    عرفت ازاي تختار عناصر ال html ب اكتر من طريقة زي ال class, id و custom attribute
    فاهم ال box model و الفرق ما بين ال margin و ال padding الخ
    فاهم الفرق ما بين positions المختلفه زي relative, absolute, fixed الخ
    فاهم الفرق ما بين طرق ال dispaly المختلفه زي block, flex الخ
    فاهم ال media queries و تعرف تعمل responsive design
    تعرف تستخدم ال flexbox و ال grid بطريقة سليمة

➖➖➖➖➖➖➖➖➖➖➖➖➖➖➖➖➖➖➖➖
# اسم التقنيه

    Git & Github

# الوصف
بأختصار git هو version control system هتستخدمه في جميع مراحل التعلم الجايه و اساسي جدا انك تتعلمه عشان من خلاله هتقدر تحفظ و تتعامل مع الكود بتاعك بطريقه احترافيه و كمان تشتغل على نفس الكود مع اكتر من شخص
و هتستخدمه في الخطوه الجايه و انت بتطبق من موقع frontend mentor
# المصادر

    عربي

https://www.youtube.com/watch?v=ACOiGZoqC8w...

    انجليزي

https://www.youtube.com/watch?v=RGOj5yH7evk
# هتعرف انك خلصت لو

    عرفت اوامر ال git الأساسية زي add, commit, push, branch, checkout, status, merge, stash الخ
    عرفت ازاي تقدر ترفع الكود بتاعك على github و تنزله على الجهاز بتاعك من اي مكان
    عرفت ازاي تقدر تربط ال terminal او ال command line بتاعك ب github باستخدام ال ssh key

➖➖➖➖➖➖➖➖➖➖➖➖➖➖➖➖➖➖➖➖
# الوصف
هنا مفيش تقنية عشان انت مش هتتعلم حاجه جديد انت هتوظف اللي انت اتعلمته في التطبيق على اللي فات كله هتعمل تطبيقين من على frontend mentor ف هتطبق على html و css و في نفس الوقت هتحتاج ترفع الموقع على github ف هتطبق على git
# المصادر

    ازاي تطبق على frontend mentor

https://www.youtube.com/watch?v=fm2yTd3hJHc
# التطبيقات

    التطبيق الاول

https://www.frontendmentor.io/.../clipboard-landing-page...

    التطبيق التاني

https://www.frontendmentor.io/chal.../recipe-page-KiTsR8QQKm
# هتعرف انك خلصت لو

    عرفت تعمل submit للموقعين على frontend mentor
    الموقعين متشابهين جدا للصورة الاصل
    لو محتاج تطبق اكتر خد وقتك و اعمل اكتر من تطبيق عادي، كل ما تطبق هنا بالذات اكتر كل ما يكون افضل

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Javascript

# الوصف
دي اهم و اطول مرحلة بالنسبالك، بيتم استخدام javascript في اضفافة functionality او وظائف للموقع بتاعك
يعني مثلا لما اضغط على الزرار ده هعمل كذا، او لما المستخدم يدخل على الصفحه دي هعمل كذا.
# المصادر

    عربي

https://www.youtube.com/watch?v=GM6dQBmc-Xg...

    انجليزي

https://www.youtube.com/watch?v=1uYQRG5csT8...
# التطبيقات

    تكليفات javascript

https://elzero.org/.../javascript-bootcamp-assignments/

    موقعين مختلفين باستخدام ال javascript بالترتيب

https://www.youtube.com/watch?v=vedT2jk3hi4...
https://www.frontendmentor.io/.../space-tourism-multipage...
# أدوات اضافية

    افضل مصدر لمعلوماتك عن ال javascript

https://developer.mozilla.org/en-US/docs/Learn
# هتعرف انك خلصت لو
انت كدا كدا المفروض مذاكر اساسيات و لكن دي الحاجات اللي لازم تكون عارفها في ال javascript:

    فاهم ال promises و الفرق فين ال try catch و ال then keywork
    فاهم ال dom و ال dom manipulation
    فاهم ال async function
    فاهم ال event loop

تقدر تشوف الحاجات التانيه اللي ممكن تعرفها من هنا
https://roadmap.sh/javascript
➖➖➖➖➖➖➖➖➖➖➖➖➖➖➖➖➖➖➖➖
# الوصف
مبروك خلصت اهم خطوة في التراك الخطوة الجايه انك تقوي نفسك في كام نقطه لازم يبقو معاك ك مطور عموما مش بس مطور فرونت اند و من النقط دي هي استخدام ال cli او ال terminal بطريقة احترافيه اكتر و الكتابة على الكيبورد بدون النظر صدقني دي حاجات هتضرب مستواك في خمس اضعاف، ممكن تزود معاهم انك تتعلم linux مثلا و تستخدم حاجه زي wsl على ويندوز
# المصادر

    terminal/cli عربي:

https://www.youtube.com/watch?v=JVs2Ywy7wGQ...
انجليزي
https://www.youtube.com/watch?v=uwAqEzhyjtw

    touch typing

https://www.typingclub.com https://www.monkeytype.com

    linux (اختياري)

عربي
https://www.youtube.com/watch?v=zBV5Gl0iihI...
انجليزي
https://www.youtube.com/watch?v=VbEx7B_PTOE...
# أدوات اضافية

    بص علي wsl لاستخدام linux على الويندوز

https://learn.microsoft.com/en-us/windows/wsl/install
# هتعرف انك خلصت لو

    عرفت تتنقل في ملفات جهازك باستخدام ال command line
    عرفت تنشيء ملفت و مجلدات من خلال ال command line
    وصلت على الاقل ل 30 wpm على موقع monkey type

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Tailwind

# الوصف
انت كدا صدقني ماشي مستريح جدا و على الطريق السليم و هتدخل على ال react بأريحية tailwind هي framework لل css بتخليك تعمل style للعناصر بتاعتك باستخدام ال html class names هتستخدمها كتير جدا في react ان شاء الله و في معظم مشاريعك عموما
# المصادر

    عربي

https://www.youtube.com/watch?v=Pk3hhCJG2Dk

    انجليزي

https://www.youtube.com/watch?v=ft30zcMlFao
# التطبيقات

    موقع باستخدام tailwind بالعربي

عربي
https://www.youtube.com/watch?v=9Px2cwdQ8PM
انجليزي
https://www.youtube.com/watch?v=8eQwgc9nc64
# أدوات اضافية

    اضافة tailwind ل vscode

https://v1.tailwindcss.com/docs/intellisense
# هتعرف انك خلصت لو

    عرفت ازاي ت extend ملف tailwind.config.js
    عارف ازاي تستخدم tailwind في css باستخدام @apply

قبل ما تكمل محتاجين نتكلم انا و انت شويه
انت هنا احتمال تسأل طب ليه tailwind مش bootstrab و قدام كمان ممكن تفضل تقول طب ليه كذا و مش كذا انا برشحلك تقنيه معينه بنائا على شغلها في سوق العمل و وفرة الكورسات او المشاريع بيها يعني مثلا 90% من كورسات مشاريع رياكت هتلاقيها ب tailwind
لكن عموما لازم يبقا عندك mindset ان دي مجرد مكتبه و ممكن تتعلم الاتنين عادي او تتعلم scss مثلا، براحتك تماما كل دي تقنيات مختلفه بتساعدك الاساس بتاعهم CSS
نفس الكلام في باقي التقنيات، انت معاك الاساس css & js الباقي متخليهوش يقف قدامك
➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    React.js

# الوصف
أشهر javascript framework من هنا هتبدأ تميز الفرونت اند الشاطر من الضعيف حاول على قد ما تقدر تكون ملم بمفاهيم ال framework مش بس ال syntax يعني ازاي بيشتغل و ايه فايدته، ايه هي ال virtual dom و ليه react بيستخدمها و ليه مش موجوده في frameworks تانيه الخ هتقولي ياعم ما اتعلم ال framework و خلاص و اشتغل هقولك انا جي من المستقبل و مريت ب كل ده و بقولك هتستفاد قدام
ملحوظه: بفضل جدا انك تشوف الكورس الانجليزي هنا بالذات، مشوفتش زيه في اي مكان حتى الان ده اللي انا كنت متعلم منه اول ما نزل و يا سلام لو شوفته على scrimba هتتبسط
# المصادر
عربي
https://www.youtube.com/playlist...
انجليزي
https://www.youtube.com/watch?v=bMknfKXIFA8&t=29s
# التطبيقات
https://www.youtube.com/watch?v=_oO4Qi5aVZs https://www.youtube.com/watch?v=B91wc5dCEBA
ممكن ك أضافة

    تعمل todo app بسيط
    تعمل تطبيق مدونة بسيط

أو اي تطبيق يعجبك غيرهم، الموضوع هنا مفتوح
# أدوات أضافية

    اضافه للمتصفح ل react

https://chromewebstore.google.com/.../fmkadmapgofadopljbj...
# هتعرف انك خلصت لو

    عارف ايه هي ال virtual dom و ايه فايدتها
    فهمت مفهوم ال components و ال props
    فهمت ازاي تتعامل مع ال state
    عرفت ازاي تستخدم react router للتنقل بين الصفحات
    فهمت الhooks المختلفه زي useState, useEffect, useCallback
    فهمت ال context و ازاي تستخدمه
    عرفت ازاي تعمل reusable component بطريقه سليمه و ايه هي ال rest props
    فهمت فكرة ال children
    عرفت تعمل custom hook و امتى تعمل واحد
    اختياري: عندك خلفيه عن ال compound components

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Redux / Recoil / Zustand / Jotai

# الوصف
ايوه زي ما خدت بالك كدا مش حاجه واحده بس حاول متتعاملش مع redux انها مكتبة ال state management الوحيدة في العالم لكنها يمكن تكون اكتر واحده تعتمد عليها في المشاريع الكبيره و لكن خد عن الباقيين خلفيه برضه كل واحده فيهم ليها مشروع مناسب تستخدمها فيه اتعلم redux و ركز فيها لكن خلي معاك اختيار كمان من التانيين لمشاريعك الشخصيه او الصغيره بحيث تقدر تستخدمها بسرعه
ارشح zustand او recoil
# المصادر

    عربي

https://www.youtube.com/watch?v=Qsog_cjp7ug...

    انجليزي

https://www.youtube.com/watch?v=u3KlatzB7GM...
# التطبيقات
ممكن تعمل موقع كمان باستخدام redux او ممكن تتخطى التطبيق هنا عشان انت في الغالب هتستخدم state management في كل مشاريعك الجايه ان شاء الله
# هتعرف انك خلصت لو

    فهمت مفهوم Store, Actions, Reducers
    عرفت ازاي تبني تطبيق شغال ب Redux أو Recoil من البداية للنهاية
    فهمت مفهوم الـ Middlewares زي Redux Thunk

خد بريك شويه هنا، عاش يا بطل انك كملت كل ده
انت كدا frontend developer
بس تقليدي!
شوية الخطوات الجايه هي اللي هتميزك عن غيرك و تخليك فعلا ديناصور زي ما بقول فيهم كام نقطه اختياريه هقولك عليهم، لكن لو اتعلمتهم صدقني هتبقا شخص تاني ان شاء الله المصادر في الحاجات اللي جايه ممكن تكون انجليزي بس علشان مفيش ناس كتير بتقدم محتوى في الحاجات دي بالعربي
➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    framer motion & gsap

# الوصف
دي مكتبات animations هتغير شكل المواقع بتاعتك تماما فيه منها كتير طبعا و فيه مكتبات بتقدملك حاجات جاهزه، و لكن دول الاكثر انتشارا و ال community بتاعهم كبير و بصراحه كدا، مفيش اجمد من الاتنين دول
# المصادر

    framer motion

https://www.youtube.com/watch?v=2V1WK-3HQNk...

    gsap

https://www.youtube.com/watch?v=wo6KNvBlA6k...
https://www.youtube.com/watch?v=WEky7V490Rs...
# أدوات اضافية
لازم تتابع الناس دي و تخلي دي الفيديوهات اللي في ال feed بتاعك، طريقة تفكيرك في الفرونت اند هتتغير

    https://www.youtube.com/@olivierlarose1
    https://www.youtube.com/@tomisloading
    https://www.youtube.com/@frontend-tribe

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Typescript

# الوصف
اتبسطت في ال animations؟ من هنا و رايح التقنيات هيكون كل هدفها الاحترافيه في الشغل حاول متشتغلش غير ب typescript و بعد ما تتعود عليها، صدقني مش هتعرف تسيبها
# المصادر
عربي
https://www.youtube.com/watch?v=yUndnE-2osg...
انجليزي
https://www.youtube.com/watch?v=VGu1vDAWNTg...
# التطبيقات

    حاول تبني اي موقع بسيط باستخدام react + typescript

و تركز فيه على ال types في ال props
# هتعرف انك خلصت لو

    عرفت ال generic props في react باستخدام type script
    عرفت الفرق بين ال types و ال interfaces
    عرفت ايه هي ال defenition files
    عرفت ازاي تستخدم typescript في react و ايه ال best practices

بص بقا انت عندك طريقين دلوقتي

    اول طريق انك تتعلم nodejs + express و بعدين تدخل على next.js
    تاني طريق انك تدخل على next.js على طول

عايز نصيحتي؟ انا مفهمتش next.js الا لما اتعلمت nodejs هتخليك شخص تاني، تقريبا انا الوحيد في العالم اللي بقول للناس اتعلم nodejs من ضمن التراك
بس صدقني فرقت معايا و مع اي حد جرب جدا و nodejs سهله مش هتاخد معاك اسبوعين ك basics
هتبقا شايف الباك اند بيفكر ازاي و ازاي تتعامل معاه بطريقه عمرك ما تخيلتها.
و ممكن كمان تعمل انت مشروع full stack و تكمل و تبقا mern stack مين عارف الطريق مفتوح
➖➖➖➖➖➖➖➖➖➖➖➖➖➖➖➖➖➖➖➖
# اسم التقنية (اختياري)

    Node.js & Express.js

# المصادر
https://www.youtube.com/watch?v=Bzzp0q0T5oM...
ده الكورس الوحيد المناسب و اللي وقته مناسب للي احنا عايزينه ك اساسياتالكورسات التانيه طويله جدا و تفصيليه، شوف اللي انت حابب تتفرج عليه عادي براحتك
# التطبيقات

    simple todo api with authentication

# هتعرف انك خلصت لو

    عرفت تتعامل مع postman و ايه هو و ايه البرامج اللي زيه
    عرفت ايه هو ال middleware و ركز اوي في ال middleware
    عرفت يعني ايه mvc و ايه الفرق بين ال client side و ال server side

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Next.js

# الوصف
بأختصار Next.js هي framework كامل ل React فيه مزايا كتير جدا في الغالب اغلب شغلك بعد ما تتعلمه هيكون بيه و اتمنى تفهمه بسهوله بالذات من ناحية الباك اند بعد ما اتعلمت nodejs بتتطور بسرعه جدا و بقالي اكتر من سنة فعليا مبسوط جدا بالشغل بيها
ملاحظه: ارشحلك الكورس الانجليزي بتاع dave grey
# المصادر

    عربي

https://www.youtube.com/watch?v=_t4c-vxalp4

    انجليزي

https://www.youtube.com/watch?v=843nec-IvW0&t=14929s
# التطبيقات
full stack notes application with

    next.js + tailwind + state management + typescript

بحيث تطبق على اللي فات كله
# هتعرف انك خلصت لو

    عرفت تستخدم ملف ال middleware في next.js
    فهمت ال routing و اسماء الملفات المميزة
    عرفت ازاي تعمل api route و page route
    عرفت ال server actions و ازاي تتعامل معاها

➖➖➖➖➖➖➖➖➖➖➖➖➖➖➖➖➖➖➖➖
# اسم التقنية

    Unit testing

# الوصف
مبروك يا صديقي انت الان يطلق عليك لقب ديناصور و واثق انك هتقدر تشتغل في وظيفه احلامك وظيفة احلامك اكيد في شركه كبيره، و الشركات الكبيره كلها بتشتغل ب unit testing عشان تقدر دايما تضمن ان بعد اي تعديل كل حاجه تمشي كما هو متوقع
دي مهاره مهمه جدا و يمكن اكتر واحده ممكن تميزك عن غيرك انك تكون عارف تشتغل ب unit testing
ممكن تبص على unit testing في react او في javascript العاديه و لكن انا هحطلك مصادر react عشان ده اللي احنا عايزينه فيه مكتبات كتير لكن يفضل تستخدم Jest او Vitest
# المصادر

    https://www.youtube.com/watch?v=8Xwq35cPwYg

➖➖➖➖➖➖➖➖➖➖➖➖➖➖➖➖➖➖➖➖
من هنا انا واثق انك تقدر تعتمد على نفسك في اللي جاي كله.
عندك تقنيات كتيير جدا الويب مجال بيتوسع بسرعه جدا
و برا الويب كمان ممكن تزود مهاراتك في حاجات تانيه، ممكن تتعلم docker, graphq, firebasel الخ
و زي ما قولتلك متخليش تقنية واحده هي الحاجز بتاعك
يعني اتعلم bootstrab مع tailwind و معاهم scss عادي
و اتعلم اكتر من مكتبة state management
خلي معاك اكتر من سلاح في نفس المنطقه، بس بعد ما تتعلم السلاح الاساسي الاول
توكل على الله و انطلق في الطريق المناسب لشغلك، و لكن ده كان الاساس او الخريطه اللي ممكن توصلك لبر الامان
--
اتمنى تكون استفدت و لو بحاجه بسيطه او على الاقل يبقا الطريق واضح قدامك، متنساش تقولي لو فيه حاجه ممكن اضيفها او تتعدل
